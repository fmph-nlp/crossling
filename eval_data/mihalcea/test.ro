<s snum=0001> ajunge !  </s>
<s snum=0002> de Cornel Nistorescu  </s>
<s snum=0003> luni , 4 Februarie 2002  </s>
<s snum=0004> nu cred ca Laura Andrisan merita prea multa atentie .  </s>
<s snum=0005> e vorba despre o fatuca exmatriculata , in clasa a XI - a , dintr - un liceu din Gherla care a umplut de zoaie destula lume .  </s>
<s snum=0006> dar un asemenea lucru s - a putut intimpla din multiple cauze .  </s>
<s snum=0007> ea a lasat impresia ca avind un pic de tupeu , sute de fete de aceeasi conditie pot ajunge in situatia de a umple de mizerie chiar si oameni nevinovati .  </s>
<s snum=0008> basca aerul de balacareala ordinara promovat in societate .  </s>
<s snum=0009> despre ce este vorba ?  </s>
<s snum=0010> fara a avea inca diploma de bacalaureat , Laura Andrisan a trecut pe la doua - trei publicatii din Cluj .  </s>
<s snum=0011> dupa ce a obtinut diploma , a mai imbirligat si vreo trei publicatii din Bucuresti .  </s>
<s snum=0012> in noiembrie , a fost si la Casa Alba in grupul de ziaristi care l - a insotit pe Adrian Nastase .  </s>
<s snum=0013> noroc ca la Casa Alba si la Departamentul de Stat Laura Andrisan nu s - a dat in stamba cum a facut - o insa la Londra , unde a fost luata pe sus de bodyguarzi si aruncata in strada , cu interdictia de a mai calca prin respectiva cladire .  </s>
<s snum=0014> pentru ca aceasta domnisoara sa poata provoca scandalul de un enorm penibil de la OTV a fost nevoie ca multi politicieni romani sa se traga de sireturi cu ea .  </s>
<s snum=0015> nu e o cinste nici pentru ziare .  </s>
<s snum=0016> destule giste si destui insi fara capatii au ajuns sa se ascunda sub o legitimatie de ziarist .  </s>
<s snum=0017> ( spre regretul meu , intr - o vreme , un asemenea lucru s - a intimplat si la " Evenimentul zilei " . )  </s>
<s snum=0018> dar n - a gresit doar Laura Andrisan ( ea este asa cum este ) , n - au gresit doar ziarele ( unde adeseori criteriile de selectie la angajare sint sarace ) , a sfeclit - o si OTV .  </s>
<s snum=0019> postul acesta pentru care Sorin Rosca Stanescu s - a batut cu disperare ( ? ) e ca un tomberon care goleste zilnic , pe calea undelor , mizerie si amatorism .  </s>
<s snum=0020> ceea ce a facut Dan Diaconescu in emisiunile sale de la TELE 7abc continua aici , dar inzecit .  </s>
<s snum=0021> pe scaunul de linga el ( un fel de scaun al infractorilor ) poti sa vezi tot felul de politicieni .  </s>
<s snum=0022> si dintre cei mari , si dintre cei marunti , gigiiti la minte , inghesuiti ca viteii la taiere ca sa - i vada lumea , ca sa acuze sau din cine stie ce alte ratiuni .  </s>
<s snum=0023> lipsa oricaror criterii , apetitul pentru vulgar si birfa , pentru aventurieri si trompetisti fac din amintitul post de televiziune un fel de canal de scurgere pe calea undelor .  </s>
<s snum=0024> CNA , invins in incercarea initiala de a opri functionarea OTV ( de cine altcineva decit de politicieni si mafioti care au tribuna libera la respectiva televiziune ) , e acum neputincios .  </s>
<s snum=0025> scandalul oripilant lansat de o domnisoara , ajunsa prin ziare , prin institutiile statului si printre politicienii de vaza , e un semn care ar trebui sa ne puna pe ginduri .  </s>
<s snum=0026> chiar nu este permis orice .  </s>
<s snum=0027> or , noi , romanii , am intrecut masura .  </s>
<s snum=0028> am facut ziariste si din niste " parasute " care trebuiau strecurate in patul unor ambasadori , si din niste semianalfabete care insotesc delegatii oficiale , apoi traficheaza dosare cu informatii , trag de limba si de curea politicieni si functionari , se otarasc pe canalele de televiziune si lasa impresia ca toata tara e la fel ca ele .  </s>
<s snum=0029> poti pleca si de pe Soseaua de Centura a Capitalei si varsa zoaie pe toata piramida statului .  </s>
<s snum=0030> si , daca te enervezi , iti mai faci si ziar , si post de televiziune .  </s>
<s snum=0031> e prea mult !  </s>
<s snum=0032> e chiar semnul ca groapa de gunoi , in loc sa fie ecologizata , se intinde spre centru , spre partide si parlament , spre ministere si mass - media .  </s>
<s snum=0033> poate ca intimplarea de vineri seara de la OTV ii va determina pe cei mai multi sa exclame exasperati : ajunge !  </s>
<s snum=0034> chinuita arestare a lui Treptow  </s>
<s snum=0035> Cornel Nistorescu  </s>
<s snum=0036> luni , 21 Octombrie 2002  </s>
<s snum=0037> in sfirsit , istoricul american si complicea sa au fost arestati .  </s>
<s snum=0038> dupa o luna de galagie facuta de presa romaneasca , istoricul - pedofil a fost luat pe sus .  </s>
<s snum=0039> intre timp , au mai fost arestati si alti pedofili , prezentati de indata presei ca posibili autori ai unor fapte asemanatoare .  </s>
<s snum=0040> Aglomerarea acestor evenimente nefericite i - a smuls primului - ministru Adrian Nastase o reactie energica .  </s>
<s snum=0041> el a declarat ca pedofilii merita pedeapsa cu moartea .  </s>
<s snum=0042> dar , pentru ca nu se poate asta , ei " trebuie sa inteleaga ca vor ramine pina la capatul zilelor in inchisorile de aici " .  </s>
<s snum=0043> evident , mesajul se adresa in special strainilor amatori de turism sexual cu minori in Romania , dar si celor care au incercat sa o scalde in cazul istoricului de la Iasi .  </s>
<s snum=0044> or , in ce - l priveste pe Kurt Treptow , nimeni n - a cerut pedeapsa cu moartea .  </s>
<s snum=0045> ziarele si parintii celor agresati n - au pomenit nici o secunda de pedeapsa capitala .  </s>
<s snum=0046> opinia publica s - ar fi multumit cu mult mai putin .  </s>
<s snum=0047> sa vada ca , in cazul oricarui pedofil - fie el si istoric , si american - se aplica legea .  </s>
<s snum=0048> nici un paragraf in plus si nici unul in minus .  </s>
<s snum=0049> dar Kurt Treptow a beneficiat de un tratament aparte .  </s>
<s snum=0050> domiciliul i - a fost perchezitionat peste noapte , intr - un desant judiciar , secundat de un general .  </s>
<s snum=0051> si , de atunci , personajul a disparut .  </s>
<s snum=0052> n - a fost aratat presei , nu s - a emis nici un comunicat .  </s>
<s snum=0053> parchetul a scaldat - o , politia asijderea , insinuindu - se mereu ca e vorba de o persoana speciala , care a facut servicii de nu stiu ce fel .  </s>
<s snum=0054> mai mult , cind presa a inceput sa sape si sa afle tot felul de detalii , consilierul prezidential Ioan Talpes a inceput sa tina umbrela pentru a - si proteja prietenul ( sau colaboratorul , sau ce Dumnezeu i - o fi fiind ) .  </s>
<s snum=0055> a recomandat jurnalistilor sa - l protejeze pe american pentru ca e o problema de confidentialitate .  </s>
<s snum=0056> un inalt demnitar roman , in loc sa ceara , la rindul lui , respectarea legilor tarii , a incercat sa acuze mass - media .  </s>
<s snum=0057> vezi Doamne , faptele lui Treptow palesc pe linga alte " lucruri ce apar in ziare " .  </s>
<s snum=0058> suspect din partea consilierului prezidential a fost si faptul ca a emis public o judecata periculoasa .  </s>
<s snum=0059> in plin scandal de pedofilie , el a pretins ca " sint lucruri cu o anumita sensibilitate " .  </s>
<s snum=0060> care ar fi acelea ?  </s>
<s snum=0061> de exemplu , ca istoricul Treptow este american .  </s>
<s snum=0062> de unde omul simplu a fost impins sa creada ca aplicarea legii in cazul unui cetatean american e o chestiune extrem de sensibila .  </s>
<s snum=0063> mai rau !  </s>
<s snum=0064> cu declaratia sa stupida , Ioan Talpes a pus o picatura de apa la radacina sentimentelor nationaliste de tip Vadim .  </s>
<s snum=0065> unii romani au si sarit : de - aia o scalda , ca e american !  </s>
<s snum=0066> a fost necesara interventia ambasadorului SUA in Romania , Michael Guest , pentru a mai risipi din zvonuri .  </s>
<s snum=0067> el a anuntat ca " Ambasada SUA nu cere nici un fel de protectie pentru Treptow " .  </s>
<s snum=0068> in ciuda pozitiei lui Michael Guest , cazul Treptow n - a devenit mai transparent .  </s>
<s snum=0069> institutiile statului au ramas tot mute , de parca ar fi cercetat un martian prins de armata romana .  </s>
<s snum=0070> in acest timp , parintii si rudele copiilor abuzati de Kurt Treptow au fost " cu delicatete " avertizati ca ar face mai bine sa - si tina gura .  </s>
<s snum=0071> i - o fi apucat pe politisti si pe procurori dragul de Treptow de au adoptat o asemenea atitudine ?  </s>
<s snum=0072> eu , unul , ma indoiesc !  </s>
<s snum=0073> chiar oamenii din politie si din Parchet , revoltati de ce se intimpla , le - au susotit ziaristilor despre caz , semn ca si pe ei ii enerva discretia ordonata de la centru .  </s>
<s snum=0074> acum , cind aberatiile lui Kurt Treptow n - au mai putut fi cocolosite , el a fost arestat la fel ca si ceilalti pedofili deferiti justitiei si prezentati presei .  </s>
<s snum=0075> si tot acum , ca prin minune , consilierul Talpes face un pas inapoi si incearca sa se spele de rusine .  </s>
<s snum=0076> ne spune ca " eu nu l - am banuit niciodata " .  </s>
<s snum=0077> logic , sintem obligati sa - i punem o intrebare de bun simt .  </s>
<s snum=0078> daca nu l - ati banuit , de ce v - ati bagat ?  </s>
<s snum=0079> nu puteati sa stati cuminte in banca prezidentiala , fara sa va acoperiti de ridicol ?  </s>
<s snum=0080> pe noi nu ne interesau serviciile facute de Treptow !  </s>
<s snum=0081> n - a vorbit nimeni nici despre introducerea pedepsei cu moartea .  </s>
<s snum=0082> noi voiam un lucru simplu , banal si aproape imposibil .  </s>
<s snum=0083> sa se aplice legea si in cazul unui apropiat al domnului Talpes , si al nu mai stiu cui !  </s>
<s snum=0084> Topul lui tanda pe manda  </s>
<s snum=0085> miercuri , 6 Noiembrie 2002  </s>
<s snum=0086> multa cerneala va mai curge pe seama celor mai bogati 100 de romani .  </s>
<s snum=0087> majoritatea cetatenilor se vor infuria .  </s>
<s snum=0088> romanul pacalit cu cupoane , ramas tot asa cum s - a despartit de socialism , nu va inghiti usor un clasament al celor care au valorificat la maximum tranzitia .  </s>
<s snum=0089> probabil ca printre cei 100 se afla citiva care , in urmatorii ani , vor duce pe umeri povara mitului bogatiei .  </s>
<s snum=0090> o societate democratica si cu economie de piata are nevoie de asemenea modele economice .  </s>
<s snum=0091> tot printre cei 100 se afla si marii " tunari " ai tranzitiei , niste facaturi de oameni de afaceri , chiar mai de plins decit miliardarii de carton .  </s>
<s snum=0092> tot printre cei 100 trebuie cautati " acoperitii " .  </s>
<s snum=0093> la o privire atenta si la o cercetare prin arhive , sigur vom descoperi citiva care nu sint decit prelungirea unor servicii secrete romanesti , foste si actuale .  </s>
<s snum=0094> tot pe aceeasi lista se mai afla si prieteni ai partidelor politice .  </s>
<s snum=0095> la o adica , e lesne de descifrat care pe vremea cui a facut avere .  </s>
<s snum=0096> averea e una , banii sint altceva .  </s>
<s snum=0097> Estimarea averii contine destul folclor , destula birfa , chiar si o mare doza de amatorism .  </s>
<s snum=0098> cu toata stima pentru truda autorilor acestui supliment , el contine destule naivitati de inceput .  </s>
<s snum=0099> nu poti sa evaluezi averea unui personaj la cincizeci de milioane de dolari cind datoriile sale sint de saizeci de milioane .  </s>
<s snum=0100> daca statul ar purcede la recuperarea banilor , chiar din a doua zi citiva dintre cei 100 ar zbura din top .  </s>
<s snum=0101> apoi apar multi milionari cu averi de 10 - 20 de milioane sau cu un nivel ceva mai ridicat , 20 - 30 .  </s>
<s snum=0102> zece milioane de dolari , oricit ar fi Romania de nebuna , nu - s de colo .  </s>
<s snum=0103> Aproximatia ca metoda e mai degraba buna pentru un banc decit pentru un clasament .  </s>
<s snum=0104> la urma urmelor , care este valoarea unei averi ?  </s>
<s snum=0105> autorii spun ca au folosit tot felul de surse , inclusiv interviurile .  </s>
<s snum=0106> bursa nu joaca nici un rol in stabilirea acestor cifre .  </s>
<s snum=0107> fiscul , asijderea ; bilanturile contabile , nici atit .  </s>
<s snum=0108> or , valoarea unei averi e data de piata .  </s>
<s snum=0109> nu poti trece o suma in dreptul cuiva care a luat , sa nu zic cu cit , o fabrica de la stat , a evaluat - o dupa mintea lui ( sau a ziaristilor ) si apoi a zis ca are o avere de atit .  </s>
<s snum=0110> la o adica , acesti milionari in dolari , cel mai adesea chinuiti de lipsa de lichiditati , ar fi extrem de bucurosi sa scape de tot ce au pentru 3 - 5 - 8 milioane de dolari .  </s>
<s snum=0111> din nefericire , strategia lor de a cumpara cu putin de la stat si de a vinde scump strainilor nu prea functioneaza .  </s>
<s snum=0112> averile adunate de multi dintre cei 100 nu fac mare brinza .  </s>
<s snum=0113> sint bune doar pentru fudulit si pentru navigat spre o economie veritabila , cind bunurile achizitionate vor putea fi vindute macar la jumatate din valoarea estimata in clasament .  </s>
<s snum=0114> la ora asta , multe dintre fabricile evaluate la sume astronomice nu sint de cumparat nici pe un milion de dolari , bani lichizi .  </s>
<s snum=0115> inca un lucru .  </s>
<s snum=0116> daca excludem citeva nume si citeva averi si adunam cifrele vom obtine un total care s - ar putea numi " capitalul romanesc " .  </s>
<s snum=0117> numai ca , luind la socotit sumele disparute din bancile care au dat faliment , vom observa cu surprindere ca se suprapun sau sint undeva pe aproape .  </s>
<s snum=0118> ceea ce demonstreaza ca o mare parte din averile romanesti sint egale cu " gaurile " din banci .  </s>
<s snum=0119> pentru a echilibra sumele ar trebui sa adaugam banii depusi prin strainatate , cotizatiile la partide , case , ifose si amante .  </s>
<s snum=0120> si iese tanda pe manda , adica socoteala dimboviteana a unui spectacol pentru gura - casca .  </s>
<s snum=0121> bani in adevaratul sens al cuvintului , mai usurel !  </s>
<s snum=0122> stiu eu un superbogat si superfudul de averea sa care se roaga de prieteni sa - l imprumute cu 5.000 de dolari .  </s>
<s snum=0123> si dupa ce - i insfaca , ii ocoleste cu lunile !  </s>
<s snum=0124> ce isca topul milionarilor ?  </s>
<s snum=0125> joi , 7 Noiembrie 2002  </s>
<s snum=0126> " 100 cei mai bogati romani " a devenit subiect de discutii , de contestare sau de chibitat .  </s>
<s snum=0127> se discuta virtos despre bani si mai ales despre legatura lor cu politica .  </s>
<s snum=0128> toti cititorii care au sunat la " Evenimentul zilei " au fost preocupati de un singur lucru .  </s>
<s snum=0129> cit de legal au fost dobindite aceste averi ?  </s>
<s snum=0130> de ce in cazul multora , legile n - au functionat deloc ?  </s>
<s snum=0131> oamenii nu au ceva fatis impotriva bogatiei .  </s>
<s snum=0132> in schimb , dau semne ca refuza sa accepte o avere incropita pe cai ilegale .  </s>
<s snum=0133> intocmirea unui astfel de clasament este deja un lucru obisnuit in alte tari .  </s>
<s snum=0134> fiind realizat pentru prima oara si in Romania , acesta socheaza , dar , dincolo de conditiile grafice bune , ascunde un amatorism total .  </s>
<s snum=0135> provine din absenta traditiei , a unor criterii coerente de selectie si a unor informatii oficiale .  </s>
<s snum=0136> asa se explica de ce multe personaje sint incluse pe lista avind alaturi cifre fara acoperire .  </s>
<s snum=0137> am putea zice ca ele sint mai degraba rezultatul unor calcule facute cu mintea de miliardar de carton .  </s>
<s snum=0138> pentru citiva , prezenta in aceasta ierarhizare e doar un prilej de fudulie , ceea ce ne - ar putea face sa credem ca s - au batut din rasputeri sa umfle cifrele pentru ca sa apara si ei pe un loc .  </s>
<s snum=0139> beleaua cu acest top vine de la altceva .  </s>
<s snum=0140> e vorba de averile politicienilor , ramase inca necunoscute .  </s>
<s snum=0141> abia peste citiva ani , cind ei vor fi iesit din joc ( sau cind , poate , il vor domina fara drept de apel ) , vom vedea cum ies marfare de bani din umbra culiselor .  </s>
<s snum=0142> insa acest clasament le este folositor din alt punct de vedere .  </s>
<s snum=0143> indreapta atentia opiniei publice spre alti oameni care au creat afaceri serioase si spre cei care au creat imperii cu fundatii de mamaliga .  </s>
<s snum=0144> cei mai multi dintre acestia sint deja cunoscuti pentru mismasurile izbutite .  </s>
<s snum=0145> pusi alaturi de cei care au reusit sa construiasca adevarate mecanisme economice , mai ca ar putea dobindi un strop de credibilitate , tirindu - i pe primii intr - un noroi pe care nu - l merita .  </s>
<s snum=0146> dar cel mai interesant efect l - ar putea avea asupra cetateanului sarac .  </s>
<s snum=0147> acesta , de regula ostil imbogatitilor , va renunta la alte subiecte privitoare la coruptie si isi va indrepta atentia spre cei de pe lista .  </s>
<s snum=0148> daca indivizi cu nume sonore au trecut " la mustata " ( fiind ajutati sa scape ) de penitenciar si au poposit in acest clasament cu 300 sau 500 de milioane de dolari , cetateanul va spune , asta e coruptie !  </s>
<s snum=0149> si astia sint vinovati !  </s>
<s snum=0150> ei au furat fabricile !  </s>
<s snum=0151> sumele umflate ale averilor scoase din mineca ar putea avea drept rezultat o deturnare de la subiect .  </s>
<s snum=0152> Topul celor 100 are si merite .  </s>
<s snum=0153> atrage atentia asupra potentialului economiei de piata .  </s>
<s snum=0154> ii poate determina pe multi sa gindeasca mai pragmatic despre bani , avere , proprietate .  </s>
<s snum=0155> aceasta insiruire extrem de aproximativa va fi , cu siguranta , nuantata , corectata , imbunatatita .  </s>
<s snum=0156> daca in 13 ani , guvernele n - au fost in stare sa le spuna pe sleau cetatenilor sa faca bani , citeva exemple ii pot mobiliza mai mult decit toate promisiunile mincinoase .  </s>
<s snum=0157> si , astfel , competitia economica se va inteti , vor aparea si alte modele , vom avea parte de cresterea increderii in aceasta piata si , pina la urma , ne vom trezi ca va fi necesar un clasament al primilor 200 , apoi 300 , apoi 500 de romani bogati .  </s>
<s snum=0158> cind topurile vor cuprinde judete sau municipii , iar numarul celor dubiosi se va reduce la un procent rezonabil , atunci vom putea spune ca tranzitia s - a incheiat .  </s>
<s snum=0159> deocamdata , bijbiie .  </s>
<s snum=0160> si printre norocosi sau inspirati stau cu pieptul umflat citiva clienti ai puscariilor romanesti .  </s>
<s snum=0161> plus ce le mai este rezervat prin alte tari !  </s>
<s snum=0162> si bataus , si securist , si parlamentar , si miliardar !  </s>
<s snum=0163> vineri , 8 Noiembrie 2002  </s>
<s snum=0164> nu stiu daca exista pirghii prin care afacerile lui Ristea Priboi din Oltenia sa fie blocate .  </s>
<s snum=0165> daca el nu face viraje grosolane prin paragrafele de lege , sanatate si pace buna !  </s>
<s snum=0166> la fel , nu stiu in ce masura ar putea fi oprite combinatiile lui din judetul Vrancea , unde nu prea apare in scripte .  </s>
<s snum=0167> nu l - a prins nimeni cu ocaua mica ( ai sai nefiind prea zelosi ) , iarasi pace buna !  </s>
<s snum=0168> domnul Priboi , ca om de afaceri care a invirtit bani si prin Germania , si prin fosta Iugoslavie , poate trai linistit .  </s>
<s snum=0169> evident , cu frica legilor si a lui Dumnezeu .  </s>
<s snum=0170> n - are decit sa faca un sac de bani , sa naseasca , sa cumetreasca , sa intretina prieteni , cucoane sau servitori .  </s>
<s snum=0171> daca domnul Priboi ar fi facut toate acestea din creierul sau mic si din cel mare , chiar l - am privi cu admiratie .  </s>
<s snum=0172> numai ca performantele sale au o codita .  </s>
<s snum=0173> domnul Ristea Priboi este parlamentar roman .  </s>
<s snum=0174> iar inainte de aceasta a fost consilier al lui Adrian Nastase .  </s>
<s snum=0175> si , inainte de a consilia un om de vaza , Ristea Priboi a fost ofiter de Securitate .  </s>
<s snum=0176> se spune ca el s - a ocupat , printre multe altele , de supravegherea ziaristilor de la " Europa Libera " pe vremea cind ei cirteau impotriva lui Nicolae Ceausescu si a comunismului .  </s>
<s snum=0177> iarasi nu prea stim ce a facut Ristea Priboi in Germania .  </s>
<s snum=0178> dosarele Securitatii sint inca protejate cu mare grija .  </s>
<s snum=0179> s - ar putea ca ele sa ne arate ce alte responsabilitati avea tovarasul ofiter Priboi .  </s>
<s snum=0180> cultura " secretului de stat "  </s>
<s snum=0181> tot ceea ce s - ar putea cistiga prin Legea accesului la informatiile cu caracter public va putea fi anulat cu usurinta daca o alta lege , cea referitoare la protectia informatiilor clasificate , va fi adoptata in forma actuala de Camera Deputatilor .  </s>
<s snum=0182> legea accesului la informatiile cu caracter public , votata anul trecut dar in functiune de la 1 ianuarie 2002 , a fost , probabil , unul dintre putinele exercitii reale de gestiune democratica a actului legislativ in fond , nu numai in forma .  </s>
<s snum=0183> desi demersul initial a apartinut liberalilor , varianta finala contine contributii semnificative atit ale societatii civile , cit si ale guvernului .  </s>
<s snum=0184> e un fapt semnificativ , si pina la urma un semn de normalitate , atunci cind societatea romaneasca in ansamblul ei - putere , opozitie , organizatii non - guvernamentale - promoveaza un cadru normativ , destul de clar si concis , care ar putea avea , pe termen lung , un impact semnificativ mai mare asupra limitarii coruptiei si modificarii comportamentului dominant din institutiile publice decit toate declaratiile , angajamentele si campaniile anti - coruptie demarate la virful puterii , luate la un loc .  </s>
<s snum=0185> chiar daca prevederi contradictorii din mai vechile legi privind activitatea SRI si siguranta nationala lasau inca destul loc pentru confuzii si piedici in aplicare .  </s>
<s snum=0186> raminea doar ca , printr - un efort colectiv al societatii civile , mass media si mediului politic , implementarea legii sa provoace treptat mutatii majore de mentalitate si comportament in societatea romaneasca .  </s>
<s snum=0187> cum se intimpla , insa , adeseori in Romania , minunile nu tin mult .  </s>
<s snum=0188> tot ceea ce s - ar putea cistiga prin Legea accesului la informatiile cu caracter public va putea fi anulat cu usurinta daca o alta lege , cea referitoare la protectia informatiilor clasificate , va fi adoptata in forma actuala de Camera Deputatilor , foarte probabil in cursul acestei saptamini .  </s>
<s snum=0189> dincolo de absolut necesarele discutii pe text , legea reflecta spiritul dominant al aparatului politic care a conceput - o si promovat - o .  </s>
<s snum=0190> ea este , in fapt , o masura reala a marii distante care desparte forma de fond , adica puzderia de declaratii publice despre valorile democratice , stat de drept , toleranta si transparenta , de mentalitatea dominanta , probabil , nu numai in rindul guvernantilor .  </s>
<s snum=0191> Sintagme ca " interes national " sau " siguranta nationala " , definite , de regula , din prisma puterii si de atitea ori in istorie generatoare de abuzuri , ramin in continuare adinc implantate in mentalul colectiv .  </s>
<s snum=0192> ideea unei societati construite in jurul individului , a respectului pentru dreptul sau absolut la libera exprimare , si nu a unor abstractiuni care pina la urma pot justifica orice ingerinta a statului in spatiul privat , continua sa ramina un deziderat inca indepartat .  </s>
<s snum=0193> pina la urma , matricea fundamentala a unei societati este data de felul in care este protejata proprietatea privata si de natura raporturilor dintre stat si cetatean .  </s>
<s snum=0194> din pacate , la ambele capitole Romania ramine in mod esential deconectata de spatiul european , catre care toata lumea declara ca vrem sa ne indreptam cu pasi grabiti .  </s>
<s snum=0195> e evident ca mentalitatea dominanta la nivel public nu se poate schimba peste noapte .  </s>
<s snum=0196> daca , insa , constructia institutionala si cadrul normativ pe care il promoveaza Romania ca tara aflata in plin proces de integrare in structurile Uniunii Europene nu numai ca nu intervin pentru a modela un nou tip de comportament la nivel public , ci , din contra , intaresc viziunea traditionala , sansele de a iesi cu adevarat din astfel de tipare ramin , in final , pur ipotetice .  </s>
<s snum=0197> depasind insa cadrul aprecierilor de ordin general , trebuie , poate , amintite si citeva lucruri cit se poate de relevante in contextul consideratiilor anterioare .  </s>
<s snum=0198> cum ar fi , de pilda , Articolul 19 din lege , care trece in revista o puzderie de institutii care pot clasifica informatiile in categoria " strict secret de importanta deosebita " .  </s>
<s snum=0199> printre ele se afla si Institutul National de Statistica , ce , deocamdata , are mari probleme sa afle cum arata in fapt realitatea economica si sociala din tara , in conditiile in care multe date din sectorul privat ramin in afara oricaror calcule statistice , si " alte autoritati imputernicite de Presedintele Romaniei sau de Primul Ministru " , ceea ce inseamna , practic , ca , functie de interesele puterii la un moment dat , orice tip de informatie deranjanta poate intra brusc in categoria celor mai sensibile secrete de stat .  </s>
<s snum=0200> ca sa nu mai vorbim despre extrem de discutabila categorie a " secretelor de serviciu " , care cu buna probabilitate va face aproape inoperabila Legea accesului la informatiile publice chiar si la nivelul Consiliilor judetene sau locale .  </s>
<s snum=0201> o alta prevedere face practic imposibila numirea persoanelor cu dubla cetatenie in inalte functii publice , din simplul motiv ca acestora li se interzice sa aiba acces la secrete de stat .  </s>
<s snum=0202> sa nu fi aflat cei care au redactat textul legii ca in Tarile Baltice , care vor intra in Uniunea Europeana in 2004 ! , astfel de persoane " suspecte " au ajuns in cele mai inalte functii in stat , inclusiv in aceea de presedinte ?  </s>
<s snum=0203> un fost senator vorbea despre existenta unei adevarate culturi a secretului in societatea romaneasca .  </s>
<s snum=0204> impingind in derizoriu entuziasmul celor care salutau pasul important catre normalitate initiat de Legea accesului la informatiile cu caracter public , noul cadru normativ vine sa dea si mai multa consistenta unor mecanisme informale oricum bine asezate in mentalul colectiv .  </s>
<s snum=0205> Postulind primatul mecanismelor puterii de stat in raport cu drepturile cetateanului .  </s>
<s snum=0206> daca acesta este si sensul cel mai potrivit pentru evolutiile din societatea romaneasca e o intrebare la care trebuie sa raspundem cu totii .  </s>
<s snum=0207> Vacaroiu a umblat cu fofirlica la BID  </s>
<s snum=0208> cu Vacaroiu in frunte , BID a pierdut dintr - un foc 12 miliarde de lei .  </s>
<s snum=0209> banii ar putea fi o pierdere programata care sa mascheze transferul unor sume mari catre Grupul " Gelsor " .  </s>
<s snum=0210> in ultima vreme , Nicolae Vacaroiu este nelipsit din ziare .  </s>
<s snum=0211> nu pentru ce face ca presedinte al Senatului , ci pentru ce a " realizat " ca presedinte al Bancii de Investitii si Dezvoltare .  </s>
<s snum=0212> recent , Vacaroiu s - a plins ca este tinta unei campanii de discreditare .  </s>
<s snum=0213> ultimele acuzatii aduse presedintelui Senatului sint foarte concrete .  </s>
<s snum=0214> presa centrala a publicat doua decizii ale BID semnate de Nicolae Vacaroiu in calitatea sa de presedinte al BID .  </s>
<s snum=0215> un document dateaza din septembrie 2000 - o decizie prin care BID accepta sa cumpere actiuni in valoare de 16 miliarde de lei de la Grupul " Gelsor " - fost al lui Sorin Ovidiu Vintu .  </s>
<s snum=0216> cea de a doua decizie , din decembrie 2001 , cind Vacaroiu era deja presedinte al Senatului si nu ar mai fi avut voie sa fie si presedinte de banca , se referea vinzarea actiunilor respective lui Carmen Mocanu cu numai 4 miliarde de lei .  </s>
<s snum=0217> cu alte cuvinte , BID a pierdut , in numai patru luni , 12 miliarde de lei .  </s>
<s snum=0218> mai mult , Carmen Mocanu apare si pe lista persoanelor care au retras de la Banca Romana de Scont , fosta si ea a lui SOV .  </s>
<s snum=0219> presa a sugerat ca operatiunea de la BID ar fi fost o pierdere programata care sa mascheze de fapt transferul unei mari sume de bani catre Grupul " Gelsor " .  </s>
<s snum=0220> Nicolae Vacaroiu a evitat sa dea o explicatie transanta presei , precizind doar ca toate operatiunile derulate de BID in acea perioada au fost in conformitate cu prevederile legale .  </s>
<s snum=0221> Nastase se intoarce cu tolba goala de la New York  </s>
<s snum=0222> plecat in turneu nord - american pentru a impulsiona aderarea Romaniei la NATO , premierul Adrian Nastase nu a reusit sa smulga nici o promisiune de la oficialii cu care s - a intilnit , semn ca la Washington semnele de intrebare puse in dreptul tarii noastre se inmultesc .  </s>
<s snum=0223> prezenta la New York a premierului Nastase s - a desfasurat intr - un moment marcat , pe de - o parte , de o agitatie neobisnuita produsa in ultimele saptamini in cursa contracronometru de integrare a Romaniei in structurile NATO , iar pe de alta parte , de vilva creata de avalansa de scandaluri politico - economice de la Bucuresti .  </s>
<s snum=0224> asa cum se stie , in ultima perioada , diversi oficiali americani - inclusiv trimisul Administratiei de la Washington la Bucuresti , Michael Guest - si - au exprimat , printre altele , ingrijorarile legate de nivelul ridicat al coruptiei in Romania si de faptul ca acesta reprezinta o piedica in calea accederii tarii noastre in Alianta Nord - Atlantica .  </s>
<s snum=0225> desi a incercat sa minimalizeze criticile autoritatilor americane , premierul nu a putut sterge impresiile negative create in cercurile de peste Ocean de problema coruptiei si de faptul ca o serie de analisti americani au prognozat neincluderea tarii noastre in lista de aderare ce va fi anuntata la Praga .  </s>
<s snum=0226> astfel incit , intrevederea cu secretarul general al NATO , George Robertson , cu seful diplomatiei americane , Colin Powell , si cu inaltul reprezentant al Uniunii Europene , Javier Solana , fara sa faca vreo referire la chestiunea coruptiei , s - a invartit in jurul unor probleme generale legate de integrare , fara sa aduca nici un element nou in ceea ce priveste sansele tarii noastre de a intra in carti la intilnirea din capitala ceha .  </s>
<s snum=0227> in vizita sa la New York , Nastase a reusit performanta de a obtine sprijinul presedintelui Poloniei , Aleksander Kwasniewski si a unui senator democrat pentru aderarea Romaniei la NATO .  </s>
<s snum=0228> suturi pe sub masa in cercurile puterii  </s>
<s snum=0229> PSD ameninta cu ruperea protolului de alianta cu PUR , daca acest partid isi continua demersul pentru constituirea unui grup parlamentar propriu in Camera Deputatilor .  </s>
<s snum=0230> pur este luat sub aripa de PSD din anul 2000 , in perioada campaniei electorale , cind liderul umanist , Dan Voiculescu , patronul Antenei 1 , a acordat " sprijin " mediatic prin intermediul televiziunii pe care o conduce .  </s>
<s snum=0231> noua sesiune parlamentara incepe cu tensiuni in cadrul coalitiei de guvernamint .  </s>
<s snum=0232> ieri , deputatii umanisti au depus la Biroul Permanent al Camerei Deputatilor solicitarea de a constitui grup parlamentar propriu , separat de grupul parlamentar social - democrat umanist .  </s>
<s snum=0233> vicepresedintele PUR , deputatul Florea Voinea , a precizat ca PUR detine , in prezent , 10 deputati si poate sa constituie un grup parlamentar mixt , din deputatii PUR si din deputatii independenti care au intrat in PUR .  </s>
<s snum=0234> numai ca PSD nu pare sa fie deloc de acord cu farimitarea grupului parlamentar social - democrat umanist .  </s>
<s snum=0235> liderul grupului parlamentar PSD din Camera Deputatilor , Viorel Hrebenciuc , a amenintat ca PSD este decis sa rupa protocolul de alianta cu PUR , daca acest partid va continua demersul pentru constituirea unui grup parlamentar propriu .  </s>
<s snum=0236> " demersul PUR de a - si constitui grup parlamentar propriu este demersul unui partid mic care vrea sa devina mare " , spune ironic Hrebenciuc .  </s>
<s snum=0237> Vocepresedintele PSD spune ca aceasta situatie va fi transata la intilnirea dintre comisiile de negociere ale celor doua partide care analizeaza stadiul indeplinirii protocolului de alianta si oportunitatea prelungirii acestui protocol .  </s>
<s snum=0238> este greu de crezut ca PSD si PUR vor merge pina la un divort definitiv .  </s>
<s snum=0239> PSD are nevoie in continuare de sprijinul mediatic al Antenei 1 , iar PUR are inca in administratie numerosi oameni , care ar avea de pierdut .  </s>
<s snum=0240> PSD vrea dovezi ca Ristea Priboi a fost tortionar  </s>
<s snum=0241> deputatul PSD , Ristea Priboi a fost acuzat de Wener Sommeraurer , unul dintre muncitorii anchetati de Securitate , dupa revolta din noiembrie 1987 , ca s - a numarat printre cei care l - au batut .  </s>
<s snum=0242> " daca acuzatiile la adresa deputatului Ristea Priboi se confirma , acesta nu mai are ce cauta printre noi " , sustine secretarul general al PSD , Cosmin Gusa .  </s>
<s snum=0243> un muncitor brasovean , participant la revolta din noiembrie 1987 , l - a identificat pe Priboi drept unul dintre securistii care l - au torturat in timpul anchetei .  </s>
<s snum=0244> premierul Adrian Nastase cere dovezi de la institutiile abilitate .  </s>
<s snum=0245> deputatul PSD , Ristea Priboi , se regaseste in mijlocul unei noi controverse .  </s>
<s snum=0246> el a fost acuzat de Wener Sommeraurer , unul dintre muncitorii anchetati de Securitate , dupa revolta din noiembrie 1987 , ca s - a numarat printre cei care l - au batut .  </s>
<s snum=0247> ieri , secretarul general al PSD , Cozmin Gusa , a declarat ca Ristea Priboi a respins toate acuzatiile privind faptul ca ar fi fost tortionar si a anuntat ca ii va actiona in judecata pe cei care au facut astfel de afirmatii .  </s>
<s snum=0248> potrivit lui Gusa , in situatia in care acuzatiile la adresa lui Priboi s - ar dovedi a fi adevarate , acesta nu mai are ce cauta in viata politica .  </s>
